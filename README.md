# CYR
_Een interactief muziekspel voor mensen met de ziekte van Parkinson om hun cognitieve -en motorische vaardigheden te verbeteren._

*Projectteam: Aldo Mauro Van Hese; Rösh-Matthew Gryson*

_10/12/2024_

<img src= "CYR PICS/CYR PIC.png">

## Samenvatting 

De ziekte van Parkinson is een neurologische aandoening waarvoor tot op heden nog steeds geen remedie voor bestaat. Uit literatuuronderzoek[^1] blijkt dat de verdere ontwikkeling van de aandoening een ernstige invloed heeft op de motorische vaardigheden van de persoon. Intensieve medicatie is nodig om het proces te vertragen, maar dit biedt geen permanente oplossing. Hierbij is er verder uitgediept in de Ronnie Gardiner Methode, een wetenschappelijk onderbouwde methode om cognitieve en motorische vaardigheden te stimuleren via multisensorische prikkels op basis van muziek. 

Om te voorkomen dat deze ziekte verder ontwikkeld, werd **CYR** ontworpen. **C**reate **Y**our **R**ithm is een interactief muziekspel dat helpt bij het verbeteren van de motorische -en de cognitieve vaardigheden. Deze oplossing biedt de mogelijkheid om zelfstandig muziek te maken met behulp van twee geïntegreerde modules: een **touchpad**  en een **muziekbox**. De gebruiker wordt opgedragen om het ritme van de afspelende muziek na te bootsen, wat een leuke maar ook uitdagende challenge vormt!

> [!NOTE]
> Linken naar protocollen, rapporteringen en diepgaand onderzoek zijn te vinden in de sectie [Bijlagen](#Bijlagen)

## Introductie 

De ziekte van Parkinson is een aandoening die het vaakst voorkomt bij mensen rond 50-60 jaar. Afhankelijk van persoon tot persoon is de ontwikkelingssnelheid van de ziekte in de hersenen verschillend. Naast het innemen van medicatie staat de familie ook in voor de zorg, al is dit vaak niet evident. Naarmate de ziekte vordert, wordt het voor de familie steeds moeilijker om de benodigde zorg te bieden, waarvoor uiteindelijk wordt gekozen voor een geschikte zorginstelling om de intensieve zorg over te nemen.

Het doel van dit project is om mensen met een _vroege_ diagnose van Parkinson te begeleiden, zodanig dat de ziekte niet verergerd. De bewuste keuze om niet verder te gaan met mensen met een langere diagnose ligt aan het feit dat interactie met dagdagelijkse gebruiksvoorwerpen voor hen ingewikkelder worden. **CYR** heeft als doel om de gebruiker multisensorisch te prikkelen zodat hun cognitieve vaardigheden niet verloren gaan. De nadruk op het ontwerp ligt op het zelfstandig gebruiken van het product om de effectiviteit van de werking te garanderen. Het bestaat uit twee geïntegreerde onderdelen: een touchpad waarop muziek wordt gecreëerd en een muziekbox waar de gebruiker een keuze kan maken uit verschillende sets van voorgeprogrammeerde liedjes. Het ontwerp kan ook gebruikt worden in verschillende omgevingen.

We streven naar een gebruiksvriendelijk product die de gebruiker uitdaagt, maar alsnog het plezier behoudt. 

## Methodologie

Er werd in dit project gewerkt rond het 'Double Diamond' model. Dit model bestaat uit 4 fasen: discover, define, develop en deliver. Binnen het eerste semester werkt er in de discover en define fase gewerkt. Binnen de discover fase, eerste helft van het semester, waren we individueel bezig met het onderzoeken van mogelijke concepten voor een vooraf gekozen doelgroep. Dit onderzoek bestond uit een literatuurstudie en het afnemen van enkele interviews. Aan het eind van deze fase werden korte pitches gehouden om de huidige concepten te introduceren. Slechts een deel hiervan kon verder bouwen op hun concept.

Pas binnen de tweede helft van het semester werd er in de define fase gewerkt. Hierbij werden teams van 2 personen samengesteld, om het gekozen concept verder te zetten. Zoals de figuur van de double diamond het laat zien, is het de bedoeling dat de concepten en oplossingen convergeren tot één werkend concept die de eerste diamond omsluit. Pas bij aanvang van het tweede semester zal er dieper worden ingaan op de develop -en deliver fase van het project. Het convergeren tot één werkend concept omslaat allerlei aspecten zoals: prototyping, storyboarding, expert interviews, ... Dit komt aanbod dieper in dit document.

<p align="left">
  <img src="Extra/Double Diamond.png" width="100%"> 

## Discovery

### Doestellingen
Aangezien de keuze was om te werken rond mensen met Parkinson, was het nodig om ook genoeg met gebruikers in contact te staan bij het beslissen van bepaalde ontwerpkeuzes. 
Ons grootste doel was dus om een product te ontwerpen dat een positieve, stimulerende invloed heeft op de gebruikers. Deze positieve invloeden zouden dan zowel wetenschappelijk een voordeel moeten bieden, zoals gehaald uit de literature review, als een positieve invloed op het humeur en gedrag van de gebruiker. 

### Materiaal & methoden
Bij het exploreren van de onderzoeksopdracht is er aan de hand van een literature review en expert interviews gevonden welke richting er verder in gewerkt kon worden. Tijdens het uitvoeren van dit onderzoek begon het bedenken van concepten ook al.

#### Expert interviews (N=3)
Expert interviews werden uitgevoerd om _early_ feedback van de gebruikers te verzamelen die helpen bij het bedenken van concepten. Het afnemen van expert interviews hebben geholpen bij het krijgen van een inzicht naar wat onze gebruikers nodig hebben en wat het voor hen aantrekkelijk maakt om zo'n prototype te gebruiken. Wat er vooral uit de interviews gehaald is, is dat ze akkoord gaan dat er ruimte is voor een nieuw product. Volgens de gebruikers zou het een handig hulpmiddel zijn voor andere mensen met Parkinson, waarbij geen extra tientallen pillen per dag bij nodig zijn.

Op basis van de interviews worden hier de belangrijkste zaken aangehaald.

| **Naam**               | **Relatie tot patiënt** | **Belangrijkste inzichten**                                                                                                                                                                                                                                                        | **Opmerkingen over muziek en RGM**                                                                                                                                                                              |
|-------------------------|-------------------------|------------------------------------------------------------------------------------------------------------------------------------------------------------------------------------------------------------------------------------------------|--------------------------------------------------------------------------------------------------------------------------------------------------------------------------|
| **Gaston Vermeulen**    | Patiënt (68 jaar)      | - Parkinson sinds zijn 45ste.<br>- Kan nog stappen, maar fijne motoriek is moeilijk<br>- Heeft moeten stoppen met muziek spelen (saxofoon, fluiten), wat hij pijnlijk vond<br>- Open voor nieuwe producten, vooral met muzikale en ritmische aspecten                                  | - Interesse in ritme/melodie-gebaseerde producten<br>- Voelt zich ongemakkelijk bij groepsactiviteiten<br>- Vond het voorgesteld concept leuk, ziet uitdaging als motivatie                                       |
| **Monique Deurinck**    | Partner van patiënt    | - Mantelzorger van echtgenoot Marcel (10 jaar Parkinson)<br>- Marcel kan niet meer zelfstandig bewegen, woont in een woonzorgcentrum<br>- Merkte de symptomen op in fijne motoriek<br>- Medicatie wisselde vaak, niet altijd effectief                                                | - Marcel vindt zingen in de woonzorgactiviteiten plezierig, minder schaamte in de sociale setting<br>- Skeptisch over effectiviteit van een product, maar ziet potentieel in motivatie en muziek              |
| **Annabelle Vermeulen** | Zus van patiënt        | - Mantelzorger van Gaston (23 jaar Parkinson)<br>- Helpt met dagelijkse taken, voelt emotionele impact van zijn achteruitgang<br>- Gaston heeft mentale en fysieke moeilijkheden, confronterend voor beiden<br>- Positief over nieuwe oplossingen                                   | - Gaston heeft muzikale achtergrond, voelt geluk bij het spelen van muziek<br>- Gelooft dat muzikale en fysieke acties effectief kunnen zijn, vooral met een motiverende insteek                         |

#### Literatuuronderzoek (N=10)
Literatuuronderzoek uitvoeren is cruciaal om goed geïnformeerd te zijn wanneer je werkt rond een doelgroep met een bepaalde aandoening of ziekte. Via internet researchers werd tal van relevante informatie gevonden die het project verder kon helpen bij het opstellen van een goede onderzoeksvraag. Het grootste richtdoel dat er uit de literature reviews kon gehaald worden, is om te werken rond muziek. Het is bewezen dat muziek en ritme een positieve invloed hebben op mensen met Parkinson.

#### Conceptselectie
De concepten die uit het vooronderzoek kwamen waren allemaal gericht op muziek. De keuze om met **CYR** verder te gaan, was vanzelfsprekend. Dit concept sluit het beste aan bij het verlopen onderzoek. In de andere concepten stond muziek meer centraal. Bij **CYR** is het vooral ritme en timing die een oplossing zou moeten geven voor ons project.
<p align="left">
  <img src="CYR PICS/modules.png" width="32%"> 

## Definition

### Doelstellingen
Vanuit het vooropgestelde onderzoek bouwden we een prototype die het ritme van muziek kon construeren op een gekozen set van liedjes. Vanuit de eerste wave werd het prototype aangepast aan de voorkeur van de gebruiker. Uit deze feedback werden de volgende stappen genomen voor wave 2.

### Materiaal & methoden
De gebruikstesten zullen plaats vinden in 2 waves. De eerste wave legt de focus op de interactie tussen het prototype (zowel touchbox als muziekbox) en de gebruiker. Hierbij was de bedoeling om enige ongemakken tijdens het gebruik op te sporen en de interactie zo goed mogelijk te optimaliseren. Er werd getest met drukknoppen (verschillende groottes) en hendels waarvan de functies later worden besproken. Wat getest zal worden in wave 2 is afhankelijk van de feedback uit wave 1. Voor het prototypen werd er gebruik gemaakt van mdf, karton, metalen plaatjes en Makey Makey. 

Er zijn twee prototypes van de muziekbox in verschillende formaten gemaakt om de voorkeuren weer te geven die in elk van de waves naar voren kwamen. De muziekbox heeft als doel om een liedje te selecteren en biedt de keuze om dit met of zonder percussie te doen via een keuzehendel of aan-/uitknop. Het grotere prototype kreeg aan de zijkant de hendel, het kleinere prototype de knop. Deze keuze was onbewust en kon uiteraard aangepast worden indien nodig. Op beide muziekboxen werden grote knoppen gemonteerd die de keuze liet geven uit een aantal liedjes. 

Vooraf aan de bouw van het touchpad werden de dimensies zodanig gekozen dat er genoeg plaats voor de elektronica en de plaatjes die moeten bevestigd worden. Voor beide waves werden 9 gelijke metalenplaatjes gemonteerd, 3 plaatjes per 3 rijen. In het verdere verloop van dit project zou kunnen gewerkt worden met minder of meer plaatjes, deze keuze kan nog verandert worden in de loop van de tijd. 

_Foto 1: Touchpad_;
_Foto 2: Kleine muziekbox_;
_Foto 3: Grote muziekbox_

<p align="left">
  <img src="CYR PICS/Touchbox2.jpg" width="32%">
  <img src="CYR PICS/Hoofdbox1.jpg" width="32%">
  <img src="CYR PICS/Hoofdbox2.jpg" width="32%">

In wave 1 werden de verschillende toetsen van het touchbox aangeduid met hun bijhorende naam. Door de vele verwarring en beperkte kennis over een drumstel werd er overgeschakeld naar een alternatief met icoontjes in wave 2. Door het gebruik van icoontjes op de toetsen kreeg de gebruiker meer voeling om het ritme goed na te bootsen.

<p align="left">
  <img src="CYR PICS/Touchbox 3.jpeg" width="32%">
  <img src="CYR PICS/Touchbox 4.jpeg" width="32%">

#### Inspiratie
Het idee om een muziekspel te maken stamde af op het idee dat leek op Guitar Hero, een spel waarbij de gebruiker wordt opgedragen om te tikken op de volgorde van toetsen die worden gegeven. Wanneer de speler op een verkeerde toets drukte, of deze te laat indrukte heeft de speler verloren en moet deze proberen het level opnieuw te spelen. 

In wave 2 werd een spel geprogrammeerd waarin **CYR** op een vergelijkbare manier functioneert. De gebruiker krijgt aan het begin van een liedje een opeenvolging van voorgeprogrameerde "pictogrammen" te zien op het scherm van de muziekbox die corresponderen met de icoontjes op het touchpad. In dit geval werd er gebruik gemaakt van een Ipad als scherm.

Het doel is dus om op het juiste moment deze toetsen in te drukken die vervolgens mooi aansluiten op het ritme van de afspelende muziek. Wanneer de gebruiker een foute toets indrukt of te laat indrukt wordt er niet opnieuw gestart, maar wordt er simpel weg aangegeven dat de handeling niet correct werd uitgevoerd. Om op deze manier een spel te creëren dat de uitdaging blijft behouden met de gebruiker slaagt **CYR** erin om zowel cognitie als motoriek te blijven trainen.

<p align="left">
  <img src="CYR PICS/CYR met Ipad.jpeg" width="32%">
  <img src="CYR PICS/CYR met Ipad volledige setup 1.jpeg" width="32%">
  <img src="CYR PICS/CYR met Ipad volledige setup 2.jpeg" width="32%">


#### Makey Makey
Het afspelen van geluid na indrukken van de toetsen wordt mogelijk gemaakt door [Makey Makey](https://makeymakey.com/). 

<p align="left">
  <img src="Extra/Makey Makey 1.png" width="32%">
  <img src="Extra/Makey Makey 2.png" width="32%">

Om muziek te imiteren wordt gekozen om verder te werken op drumpercussie. Elk van de toetsen wordt gelinkt met een andere component van een drumstel. De hendel of aan-/uitknop die eerder werd aangehaald geeft de mogelijkheid om de percussie van het afspelende lied aan of uit te zetten waardoor het imiteren van de percussie een grotere uitdaging kan vormen voor de gebruiker. Om de touchpad te kunnen gebruiken werd voor het uitvoeren van de test gevraagd aan de gebruiker om een polsbandje om te doen zodat er directe verbinding is met de Makey Makey, die op zijn beurt is verbonden met een laptop. 

> [!IMPORTANT]
> Makey Makey maakt gebruik van haptic touch waardoor een simpele aanraking met één van de toetsen al een geluid creëert. 

### Resultaten
In wave 1 kreeg het concept positieve feedback. Gebruikers vonden het een leuk en uitdagend product, zeker voor mensen zonder ervaring met muziekspelen. Ze waardeerden de interactie met de touchbox en vonden het prettig dat ze geen knoppen hoefden in te drukken - het aanraken van de plaatjes was voldoende om feedback te krijgen. Voor mensen met Parkinson kon dit een uitdaging zijn, maar één die te overwinnen was. Een verbeterpunt was de lichte vertraging tussen het aanraken van het plaatje en het afspelen van het geluid.

Het grootste resultaat uit wave 2 was de goede ervaring van de gebruikers met het gemaakte spel. De gebruikers vertelden dat het een goede uitdaging was waarbij ze een duidelijke verbetering merkten bij het meermaals spelen van het spel. De moeilijkheid werd door elke gebruiker anders ervaren, dit is dan ook een persoonlijke kwestie van muziekvaardigheden. Dit is iets wat verwacht werd bij het starten van deze wave en niet als probleem werd gezien omdat het plan was om dit spel in verschillende moeilijkheden/niveaus te maken. 

Gebruikers hadden wel kritiek op de kwaliteit van het spel. De icoontjes waren niet altijd perfect getimed en vielen soms buiten het ritme. Dit kwam door de beperkingen van ProtoPie, waardoor het lastig was om de beweging van de icoontjes nauwkeurig te programmeren.

> [!NOTE]
> De gebruikstests werden uitgevoerd volgens de **Wizard of Oz** methode. _"De Wizard of Oz methode is een gemodereerde onderzoeksmethode waarbij een gebruiker interageert met een interface die autonoom lijkt te zijn, maar (geheel of gedeeltelijk) bestuurd wordt door een mens."_[^2]
<img src="Extra/The Wizard of Oz.png" width="32%">

#### Enkele foto's met de gebruikers
<p align="left">
  <img src="CYR PICS/TEST.jpg" width="44.5%">
  <img src="CYR PICS/TEST2.png" width="32%">

### Conclusies & implicaties
Op basis van de resultaten tijdens de discovery fase en uit de definition fase kunnen we een lijst opstellen met de belangrijkste punten in het (voor)onderzoek:

#### Prototypes
- Een spel op basis van muziek zou de motivatie verhogen om hun conditie beter te onderhouden.
- De groottes van beide muziekboxen en het touchbox zijn optimaal alsook voor de groottes van de toetsen.
- De vorm van drukknoppen op het touchpad zijn optimaal en groot genoeg van dimensies.
- Een extra uitdaging zoals meerdere spelvormen zouden het plezier nog meer naar boven halen.
- De delay op het indrukken van de toetsen was een vaak voorkomende storende factor.
- Aanduiding op de toetsen welk geluid welke toets maakte, zorgde voor een beter begrip.
- Het ritme kon iets beter nagevolgd worden m.b.v. de Ipad die werd gemonteerd aan de muziekbox.
- De toetsen, verbonden met Makey Makey, waren tè responsief. M.a.w. als de toets voor langere tijd werd ingedrukt, kreeg je een rare vervorming van het geluid.

#### Gebruikers
- Er was vaak een gebrek aan kennis over de verschillende componenten (van een drumstel).
- In een aantal gevallen waren de gebruikers niet compatibel voor het gebruik van het prototype door bepaalde menselijke factoren (verbinding i.v.m. Makey Makey).
- Het duurde een aantal keren voordat er werd onthouden welke toets welk geluid maakte.
- De gebruikers lieten een goed gevoel achter na afronden van de tests.
- Gebruikers met duidelijkere symptomen (vb. tremor hand) hadden meer moeite om op een toets te drukken.

## Bill of materials

- Natuurhout (vooral duurzaam, maar kwaliteitsvol hout)
- Roestvrij staal
- Arduino
- Kunststof drukknoppen/toetsen
- Digitale interfaces

## Kritische reflectie
Bij aanvang van dit project werd er direct veel progressie gemaakt. Na de vorming van de groepen werd er direct overlegd wat er goed was en wat er nog kon verbeterd worden aan het concept met de feedback gekregen uit de pitch. Hierna werd er gebrainstormd over wat er zou kunnen worden getest voor de verschillende waves. Een overgang werd gemaakt tot de prototyping fase, dit werd misschien wel wat te snel gedaan en had als gevolg dat er tijdens de tests af en toe iets onverwachts plaatsvond. Dit waren dingen zoals Protopie dat een update nodig had, een verbinding van de Makey Makey die loskwam etc. Desondanks bracht dit de positieve resultaten uit de tests niet neer. 

Waar er vooral last werd ervaren, was het contacteren van gebruikers om de waves mee uit te voeren. Door de moeilijke doelgroep was er geen optie waar alle tests op een gelijk tijdstip zou kunnen worden uitgevoerd. De gekozen doelgroep heeft nog geen extreme zorg nodig (rusthuis) en is niet altijd even mobiel. De meeste gebruikers hadden liever een afspraak moment bij hen thuis, wat soms voor moeilijkheden zorgde. 

Er werd ook gestart met het apart uitvoeren van wave 1, dit zou iets beter moesten worden uitgedacht, vooraleer momenten vast te zetten.
Er werd ook besloten na de eerste test van wave 1, de beide waves tegelijkertijd af te nemen. Er werd met tientallen mensen in contact genomen, maar vaak woonden ze te ver, vielen ze niet in onze doelgroep, of werd er geen geschikt moment gevonden om af te spreken. Dit had als gevolg dat er 1 test werd uitgevoerd met een persoon die geen Parkinson heeft, maar er wel vaak mee in contact heeft gestaan en ons nuttige feedback heeft kunnen geven.

Deze korte tegenslagen terzijde, verliep de samenwerking en de progressie die er werd gemaakt in het proces wel goed. Na her uitvoeren van de waves, is het project klaar om naar een volgende fase te gaan. De waves hebben een grote impact gehad op het project en hebben de nodige motivatie gegeven om verder te werken aan het project. De gebruikers gaven ook aan nog in contact te willen staan, wegens de grootte interesse in het concept. In de toekomst zullen zei dan als eersten het volmaakte ontwerp mogen uittesten (indien nog steeds interesse).

## Develop 1

### Doelstellingen
De oplossingen die werden gebracht in wave 2 van de definition fase, zullen verder verfijnd worden waarbij opnieuw een aantal gebruikstests worden afgelegd. Het doel is om de centrale interfaces van beide componenten vast te leggen met een aantal gebouwde iteraties.

### Materiaal & methoden
Om de interfaces van het touchbox en de muziekbox vast te leggen werden een aantal iteraties gebouwd:
- Het touchbox bevat variaties met 4, 6, en 9 (origineel) toetsen
- De muziekbox bestaat uit 4 mogelijke varianten: 4 kleinere knoppen met extra respons, 2 kleinere knoppen, een draaiknop en een draaiwiel
Verdere ontwerpbeslissingen worden aangekaart in [Protocol develop 1](#D3-develop-1)

> [!NOTE]
> Design requirements
> - 1.1 De touchbox en muziekbox bevatten snap/klikverbindingen om deze aan/uit elkaar te halen
> - 1.2 Het product is zo klein mogelijk
> - 2.1 De interface van de hoofdmodule is zodanig ontworpen zodat de interactie
> - 2.2 Voor elke gebruiker is er een uitdagend niveau beschikbaar
> - 2.3 De display is simplistisch en makkelijk om te begrijpen
> - 3.1 Het product geeft duidelijk aan met welke elementen in interactie gegaan kan worden
> - 3.2 De producthiërarchie geeft duidelijk weer welke elementen de belangrijkste rol spelen in de interactie met het product
> - 3.3 De touchbox is responsief en heeft een lage latency
> - 4.1 De knoppen van de touchbox hebben een gepaste grootte
> - 4.2 Het indrukken van de knoppen op de touchbox gebeurt aan de hand van capacitive touch
> - 4.3 De interactie met de muziekbox gebeurt aan de hand van fysieke knoppen

## Bijlagen

**D1: Discovery**
- [Protocol interviews](https://ugentbe-my.sharepoint.com/:w:/g/personal/aldo_vanhese_ugent_be/ESJYqHmrCHZLsC0qj__VXJ0BjyDkQe4iN9FXYPPxXNy2uQ?e=tfqRws)
- [Rapport interviews](https://ugentbe-my.sharepoint.com/:w:/g/personal/aldo_vanhese_ugent_be/EYnefagKg3FOtLsMqfEdwcMBIqPX8TSfu_CDAfIlTkcXZQ?e=Ka2ge1)
- [Protocol literatuuronderzoek](https://ugentbe-my.sharepoint.com/:w:/g/personal/aldo_vanhese_ugent_be/EXIrXCpz-dFAuOz6OB77Z0QBnIgQqzJ2xosTrCaE54sqkw?e=Ui9HQr)
- [Rapport literatuuronderzoek](https://ugentbe-my.sharepoint.com/:w:/g/personal/aldo_vanhese_ugent_be/ETgJmnygez1KvILyP5yb4owB2Ubt0oamoWoxb60TCJ8oPQ?e=Qta01t)

**D2: Definition**
- [Protocol gebruikstests](https://ugentbe-my.sharepoint.com/:w:/g/personal/rosh_gryson_ugent_be/EZP574aSoAhFl09WsWrbi8UBA5_1NxcKcqAjORO0SBlqww?e=72MF4B)
- [Rapport gebruikstests](https://ugentbe-my.sharepoint.com/:w:/g/personal/rosh_gryson_ugent_be/EdqZbkmwm4NGiZS6KD74P3EBFJ-uTSXOdE_JABqfQalWkQ?e=12LJiF)
- [Storyboard](https://ugentbe-my.sharepoint.com/:w:/g/personal/aldo_vanhese_ugent_be/EWE_Iul9T3BOiqSTV3mQHsABdU0qXvV47XVcKRbxtR9C3w?e=RbmGrt)

**D3: Develop 1**
- [Protocol develop 1](https://ugentbe-my.sharepoint.com/:w:/g/personal/rosh_gryson_ugent_be/EVEtEksqdJJBhZXit1Fg1yQBjQquEJI503QhC8J9cvlPyg?e=fhjMhS)
- [Rapport develop 1](https://ugentbe-my.sharepoint.com/:w:/g/personal/rosh_gryson_ugent_be/ES3WNbN0WClOn1nJESBFn6IBWB74uhWHl6Zd6KmwXddXkg?e=VIftTF)

## Bronnen

[^1]: Diedrich, N. (2020, Juli). _The Evolution-Driven Signature of Parkinson's Disease. CellPress._ (https://www.cell.com/trends/neurosciences/fulltext/S0166-2236(20)30103-X)
[^2]: Paul, S. Rosala, M. (2024, April). _The Wizard of Oz Method in UX. Nielsen Norman Group_ (https://www.nngroup.com/articles/wizard-of-oz/)



